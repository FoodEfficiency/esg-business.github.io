---
layout: post
title:  "Glædelig Jul og Godt Nytår"
date:   2022-12-23 07:11:00 +0100
permalink: news/julehilsen
tags: foodefficiency
ref: jul
---

2022 har været endnu et spændende og begivenhedsrigt år – webinarserien om klima og bæredygtighed fortsatte under vinterens covid nedlukning og umiddelbart herefter startede flere nye projekter op. 

Den 1. juli kunne FoodEfficiency fejre 10-års jubilæum – og det er med glæde og taknemmelighed jeg kan se tilbage på de mange opgaver jeg har været inde over. 

I det forgangene år har det bl.a. budt på samarbejde med Intertek med særligt fokus på bæredygtighed og verificering af ISO 26000 om Social Ansvarlighed. 

Af andre nye opgaver kan bl.a. nævnes implementering af ISO14001 i det eksisterende kvalitets- og fødevaresikkerhedsledelsessystem hos Procudan samt support til kvalitets- og fødevaresikkerhedsarbejdet hos både De Danske Gærfabrikker (BRC v.9) samt Kathrine Andersens Chokolade (FSSC). Og naturligvis fortsat samarbejde med Barrit Mejeri med udgangspunkt i kvalitet og fødevaresikkerhed og hvad der ellers kommer af kunde og myndighedskrav som f.eks. spildevand og klimaregnskab.

Dertil har jeg været ude og bistå et par butikker ifbm. rådgiverpåbud fra fødevarestyrelsen, samt gennemført restaurations- og food service audits (hygiejne og fødevaresikkerhed) i samarbejde med Diversey Consulting.

Så et spændende år med megen aktivitet – og derfor var jeg glad for at der igen var overskud til sponsorat af Broen Horsens samt bidrag til Kirkens Korshærs Varmestue i Horsens, hvor jeg selv tidligere har været frivillig. 

Et nyt år venter forude og jeg ønsker hermed alle mine kunder og samarbejdspartnere et godt 2023. 


<img width="120" alt="FE|ESG|Broen 2022" src="https://user-images.githubusercontent.com/75361000/210213421-a02928c7-93ab-46db-bb66-11385b3b13dc.png">


De bedste hilsner 
Karin Hansen
