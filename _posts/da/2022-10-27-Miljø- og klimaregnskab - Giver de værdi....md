---
layout: post
title:  "Miljø- og klimaregnskab - Giver de værdi?"
date:   2022-10-27 011:00:00 +0100
permalink: news/miljo_klimaregnskab_-_giver_de_værdi
tags: foodefficiency
ref: Regnskab
---

EU’s grønne taxonomi, CSR direktiv og rapportering spøger i overskrifterne – og imens vi endnu venter på de endelige standarder og formater for rapportering - breder rygterne sig om (endnu) et unødvendigt EU bureaukrati. 

Men er klima- og miljøregnskab tidsspild eller kan de rent faktisk skabe værdi?
![01 Klima og miljø](https://user-images.githubusercontent.com/75361000/201843112-5f6d2330-e903-41a1-af88-869e11dc9cce.jpg)


Første lidt historik på området; I perioden 1995 – 2015 var i Danmark foregangsland med lov om grønt regnskab for en stribe virksomheder. De omfattede virksomheder (herunder flere mellemstore fødevareproducenter) skulle årligt rapportere om deres ressourceforbrug og kommentere pa udviklingen. Ud over forbrugstal og nøgletal skulle der også rapporteres på hvordan f.eks. produktionsudvidelse blev understøttet med ny teknologi der gav besparelser på miljøkontoen. 

Sidenhen har der i årsregnskabsloven §99 været krav til virksomheders ikke-finansielle rapportering – hvilket nu står til at blive afløst af rapporteringskrav under føromtalte CSR direktiv. 

I mit arbejde som rådgiver, indenfor kvalitet og bæredygtighed hos små og mellemstore virksomheder, oplever jeg desværre ofte at den ikke-finansielle beretning er skrevet af revisoren, at de faktiske miljø og sociale forhold ikke er omtalt, og at selve beretningen er ukendt blandt virksomhedens medarbejdere.

Dernæst oplever jeg ofte at energi- og ressourceforbrug har været et spørgsmål om pris som del af produktionsomkostningerne, mere end de faktiske forbrug og udvikling heri. 

Jeg har oplevet virksomheder der ikke kunne forklare en 40% stigning i deres gasforbrug over tre år, 20% stigning i vandforbruget siden sidste år eller at mængden af brændbart affald udgør hele 85% selvom de mener sorterer på livet løs. 

Man kan også få en overraskelse når det viser sig at hver medarbejder i snit bruger 6,7 (!?!?) kaffekopper om dagen – og som sorteres til brandbart på trods af at man har valgt et krus der kan sorteres som pap eller bioaffald. Tanken bag har bestemt været god men resultatet på miljøsiden bestemt ikke indfriet. 

Så i den henseende hilser jeg kravet til miljørapportering velkommen – fordi det jf. min erfaring helt klart giver værdi at man regelmæssigt tager en vurdering af sine forbrugstal og udviklingen heraf og ser på om der noget vi kan gøre lidt bedre og lidt smartere – og ikke mindst om vi har den rigtigt prisstruktur på vores varer ud fra de reelle omkostninger. 

Har du brug for sparring om effektiv miljørapportering så kontakt mig for en uforpligtende dialog.
