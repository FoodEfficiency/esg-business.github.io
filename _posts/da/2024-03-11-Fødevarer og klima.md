---
layout: post
title: Fødevarer og klima
date:  2024-03-12 11:11:00 +0100
permalink: news/Fødevarer og klima
tags: ESG-in-business 
ref: Fødevarer
---
**Fødevarer, klimaaftryk og bæredygtighed**

Dette var overskrifterne ved dages seminar som blev afholdt i samarbejde med **FødevareDanmark** i Odense, og det førte til mange spændende diskussioner. 
 
En af dagens øvelser for de fremmødte var bl.a. at få styr på CO2 emissionerne ved brug af klimakompasset. 

I sig selv et rimeligt brugervenligt værktøj – men hvordan kan vi anvende resultatet er der meget god debat om. Det blev tydeligt for alle at det giver god mening af overvåge sin udledning samt se på hvordan ændringer påvirker CO2 emissionen – hvad enten der er tale om skift af biler, vedligehold af køleanlæg, råvaresammensætning emballagevalg og affaldssortering. 

Men er den beregnede CO2 emission for virksomheden retvisende når man går i ”udbud” og skal dokumentere sin performance overfor kunder? 
 
Nej, ikke så længe at der i udbudsmaterialet ikke er fast krav til hvilke parametre der skal afdækkes og rapporteres på. 
 
Scope 1 og 2 (emissionerne fra el, varme og egen transport) er rimeligt dokumenteret og sammenlignelig, dog kan lækager fra køleanlæg bidrage voldsomt til emissionerne og langt fra noget alle virksomheder har med i deres opgørelse.
 
Men den store udfordring ligger i scope 3 – for hvad har man som SMV’er med i sit klimaregnskab? 
 
Nogle produktionsvirksomheder har fokus på de direkte produktionsrelaterede belastninger som rengøring, vand/spildevand, emballage og affald. Går du all-in og f.eks. inkluderer pendlertransport og IT-køb, ja så er dit samlede CO2 aftryk naturligvis væsentligt større.
 
Husk det når der stilles krav i udbud og når de indhentede oplysninger skal vurderes. 

<img width="700" alt="FVD workshop" src="https://github.com/FoodEfficiency/esg-business.github.io/assets/75361000/78c39ae0-4e89-497c-a34e-41220e836780">
